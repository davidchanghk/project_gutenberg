"
"
"
"
"
"
"
"
"
"
桃花源記
陶淵明
晉太元中武陵人捕魚為業。緣溪行
忘路之遠近。忽逢
桃花林
夾岸數百步中無雜樹
芳華鮮美落英繽紛。漁
人甚異之。復前行欲窮其林。林盡水源便得一山。山有
小口仿佛若有光。便捨船從口入。初極狹纔通人。復行
數十步豁然開朗。土地平礦屋舍儼然。有良田美池桑竹
之屬。阡陌交通雞犬相聞。其中往來種作。男女衣著悉
如外人。黃髮垂髫並怡然自樂。見漁人乃大驚問所從來。
具答之。便要還家為設酒殺雞作食。村中聞有此人咸來
問訊。自云先世避秦時亂率妻子邑人。來此絕境不復出
焉。遂與外人間隔。問今是何世乃不知有漢無論魏晉。
此人一一為具言所聞皆歎惋。餘人各復延至其家皆出酒
食。停數日辭去。此中人語云不足為外人道也。既出得
其船便扶向路處處誌之。及郡下詣太守說如此。太守即
遣人隨其往。尋向所誌遂迷不復得路。南陽劉子驥高尚
士也。聞之欣然規往未果尋病終。後遂無問津者。